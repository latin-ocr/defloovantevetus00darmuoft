-79—

Sic rem se habuisse conjicit G. Paris. Quod recte conJectum
demonstrat libri Fioravantis tenor et compositio.

Quinque fabulae e quibus liber Fioravantis constat. Fiovi
scilicet⁷ Fioravantis, Drugiolinae‚ Octaviani et Gisberti‚ totidem
gallicis poematis respondent. Num vero a gallico scriptore haec
gallica poemata in unum collecta et in prosam orationem
translata fuerint, haec agitur quaestio. Sed si demonstraverimus
primam libri partem ab italiano solum auctore redactam fuisse,
totum opus italiano auctori attribuendum esse quivis confitebi-
tur. Fabulam igitur Fioravantis‚ Fiovi nepotis, quae cum gallico
Floovante congruit, consideremus.

Statuimus supra l duabus e partibus hanc fabulam constare;
auctor duo exemplaria gallica Floovantis in manibus habuit
quorum unum Floovantem in carcere inclusum, alterum cum
amica in castello obsessum serebat. Ne alterutrius jactura
fieret, in unam ambas narrationes redegit, et, ut ita dicam,
consuit, scurrarum personis callide 2 usus. Qui sciirrae ad pos-
teriorem fabulae partem priori parti conjungendam ita necessarii
sunt, ut, his sublatis, auferatur et narratio. Sed scurrarum per-
sonae‚ quales hic referuntur, non gallicam, sed italianam, et ita-
lianam modo artem arguunt, quum nusquam in gallicis poematis
scurrae leqatorum partibus fungentes inducantur, quod in italianis
saepissime ; ita ut Floovantis gallicum poema in prosam orationem
ab italiano versum fuisse necessarium sit. Fiovi vero„ Fiora—
ventis, Drugiolinaeque fabulas in unum agallico scriptore prosa
oratione collectas, dein ab italiano quodam translatas qui, novo

Milano, (nell' Italia del Vallardi, 1873); Ascoli, Saqyi ladini {305 ct sqq, 449
ct sqq, ‚ qui nova et maximi momenti de hac quastione, ut solet, scripsit:
etc. etc.

1. Vide p. 56.

2. Non imperitus fuit ille Fioravantis auctor qui solertissime varias histo-
rias et diversos historiarum casus conjunxit et adaptavit. Ut unum modo
*exemplum afferam, in gallico Flovente, Constantinus ab Hispanis qui ibi
primum in scenam inducuntur, obsidetur, et a nepote suo auxilium petere
cogitur. Hanc obsidionem, cum reliqua narratione {egre cohaerentem, cal-
lide italianus auctor tractavit. quum finxerit Salatrem regem cum Fiovo bella
gerentem, ne hostis ab avunculo suo auxilium accipiat, filios ad obsiden-
dum Constantinum mittere. Serius adveniunt quam ut Constantinum prohi—
beant quin copias Fiovum liberaturus mittat; scd imperatorem tamen ita
aggrediuntur ut Fiovus‚ tandem victor, sua vice Constantino auxilietur vide
supra, p. 49).

